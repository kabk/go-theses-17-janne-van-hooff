<h2>
   10
</h2>

<div class="titelpagina"><p>2. Een digitale leeservaring</p> </div>
<p><br>
    
<div class="textinhoud">
    <p>
        “Digital and print, while being two different worlds, are not mutually exclusive. Both willl remain in existence and evolve, but should compared with each other, just as you shouldn’t compare Cinema with <i>YouTube</i> either.”<a title=" Gerritzen, M en Lovink, G(2011), Read where I am, Nederland, samenwerkende uitgevers Vof" class="hover-source"><sup>9</sup></a><br>
        <br>
        In 2010 sprak Google<a title="Idem" class="hover-source"><sup>10</sup></a> over het bestaan van ruim 130 miljoen boeken op de hele wereld. Het jaar erop begon <i>Google</i> met het inscannen van alle boeken. In 1971 werd het <i>Project Gutenberg</i><a title="Idem" class="hover-source"><sup>11</sup></a> als een van de eerste digitale bibliotheken gepubliceerd. Er wordt dus al jaren gezocht naar een systeem om boeken te bewaren en op een zo makkelijk mogelijke manier met elkaar te delen, om mensen ook een digitale manier van lezen te bieden. Een van de misschien wel bekendste manieren om boeken, informatie en verhalen digitaal te bewaren is het pdf-bestand. De pdf heeft als gevolg dat je geen stapels papier meer hebt, maar je eindigt wel met een map op je computer waarin al deze pdf’s staan. Door het gemakkelijke downloaden van de pdf’s, wordt in ieders computer een eigen bibliotheek gecreëerd vol met digitale bestanden. Iedereen kan alles van het internet plukken en opslaan, iedereen kan zoveel verzamelen als hij of zij wil. Hierdoor ontstaat er een overdosis aan bestanden in je eigen bibliotheek op de computer. Lezen we deze digitale bestanden wel? Als het erop aankomt dat we als lezer een stuk gedetailleerder moeten lezen, bijvoorbeeld voor studie, blijkt dat we de pdf uitprinten om beter te kunnen lezen.<br>
        <br>
        Een verhaal van het scherm is niet hetzelfde als een uitgeprinte bladzijde. Om een digitaal verhaal toegankelijk te maken voor de lezer, zal de vormgeving hieraan bij moeten dragen. Een digitaal verhaal vanaf een scherm is een ander medium dan een analoog verhaal op papier. De <i>Electronic Literature Collection</i><a title=" The Electronic Literature Organization (ELO) (1999), http://collection.eliterature.org " class="hover-source"><sup>12</sup></a> is een organisatie die vanaf 1999 werken verzameld die een betekenis hebben voor het ontwikkelen van het vertellen van verhalen op een digitale manier. Op hun site wordt er verteld hoe het de bedoeling is om de digitale verhalen te verspreiden tot een breder publiek. De collectie bestaat op dit moment uit drie volumes: 2006<a class="popups">13<img src="electronic_literature_collection_1.jpg"/></a>, 2011<a class="popups">14<img src="elc2.jpg"/></a> en 2016<a class="popups">15<img src="Screen-Shot-2016-02-18-at-8.52.51-PM-1024x636.jpg"/></a>. In elke volume is te zien dat de technieken en interesses verschuiven, van social media, naar apps, platforms en interfaces. De werken in de verschillende volumes zijn interessant om naar te kijken vanuit een ontwerp-perspectief. 



    </p>
</div>

   