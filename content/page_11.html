<h2>
    03
</h2>

<div class="titelpagina"><p>0.Hoe we lezen</p> </div>
<p><br>

<div class="textinhoud">
    <p>
        Geprinte boeken, gelijmd, genaaid, dun en dik, in Times New Roman of in Helvetica: boeken zijn er in alle vormen en maten om ons te voorzien van informatie. Voor 1990 waren het woordenboek en encyclopedie een vereiste in huis. Als er informatie moest worden opgezocht, greep men naar de boekenkast of de openbare bibliotheek. Lesmateriaal bestond enkel en alleen uit boeken. Verslagen werden met de hand geschreven en rekensommen werden gedaan uit het hoofd. Na de uitvinding van het internet en de computer voor huiselijk gebruik is deze ook steeds meer op scholen te vinden. Het openbare web is gevuld met informatie, wat uitgroeit tot meer informatie dan alleen te vinden is in de encyclopedie thuis. Research vanuit boeken wordt aangevuld door research vanuit het internet. Het internet biedt een snelle manier om kennis te delen, in 1991 bestond het internet nog maar uit 1 website. Maar als we nu naar het internet kijken is het web uitgegroeid tot de grootste bundel van informatie met maar liefst 4.81 biljoen pagina’s. Met deze hoeveelheid is er een overdosis aan informatie gecreëerd waarin de gebruiker zich een weg moet vinden tot de juiste artikelen of websites. Dit vereist concentratie en discipline, om bijvoorbeeld de sociaal-mediasites te ontwijken op het moment van research.<br> 
        <br>
        “What the Net seems to be doing is chipping away my capacity for concentration and contemplation. Whether I’m online or not, my mind now expects to take in information the way the Net distributes it: in a swiftly moving stream of particles. Once I was a scuba diver in the sea of words. Now I zip along the surface like a guy on a Jet Ski.” Nicholas Carr <a title="1 Carr , N (2010), “The Shallows Quotes” https://www.goodreads.com/work/quotes/7205526-the-shallows-what-the-internet-is-doing-to-our-brains
            " class="hover-source"><sup>1</sup></a><br>
        <br>

        Het internet is niet alleen meer te vinden op de computer of laptop, maar ook op onze mobiele telefoons en i-pads. Als dagelijkse gebruiker van het openbaar vervoer kun je opmerken dat boeken die vroeger mee in de tas gingen voor onderweg steeds vaker thuis worden gelaten. Iedereen in de coupe zit met een mobiele telefoon, i-pad of e-reader in de hand. De focus ligt op het scherm, maar is dit scherm de juiste vorm van een leesomgeving waarbij we informatie daadwerkelijk tot ons nemen? Kunnen we als grafisch ontwerper hierin een rol spelen? <br>

    </p>
</div>

    <div class="voetnoot"><p>1. Carr , N (2010), “The Shallows Quotes” https://www.goodreads.com/work/quotes/7205526-the-shallows-what-the-internet-is-doing-to-our-brains</p></div>