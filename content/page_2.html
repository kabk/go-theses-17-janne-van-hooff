<h2>
      12
</h2>


<div class="titelpagina"><p>2. Een digitale leeservaring</p> </div>
<p><br>
    
    <div class="textinhoud">
    <p>
        De laag<a class="popups">18<img src="tweede.png"/></a> waarin je als lezer terecht bent gekomen heeft veel typografie. Deze verschijnt en verdwijnt, wordt vervangen door nieuwe quotes. Door de beweging schuift de aandacht naar de typografie. Door met de cursor over de typografie heen te gaan, ontstaat er een blauw veld en weer begint de stem te praten. Normaal gesproken bij een audio kun je je ongeduldig voelen, maar ook hier is een subtiele balk aanwezig die rustig meeloopt tot de audio is afgelopen. Het leidt niet af maar is er doelgericht mee bezig je mee te nemen in het verhaal.<br>
        Als ontwerper is het belangrijk om hiërarchie te creëren, wat wil je dat de gebruiker als eerste ziet of leest? In het werk van Sharon en Erik gaat men slim om met het spelen van de lagen van informatie en het moment waarin je het volgende stuk informatie ontvangt. Er is ieder keer meer te ontdekken. De interactie en het bezig blijven zijn met ontdekken, versterkt het gevoel om niet te googlen naar een andere website of link. Je kunt als gebruiker zelf de keuze maken welke informatie eerst komt en welk fragment daarna. Dat geeft een goed gevoel, je wordt niet gedwongen.<br>
        Als ontwerper is het inspirerend om bij dit werk te zien hoe de beweging van het springen naar verschillende pagina’s en informatie is gevisualiseerd. Als je een boek hebt waarin je zo bent meegenomen en je er niet bewust van bent dat je al bij hoofdstuk 2 zit dan is dat goed! Een werk moet je geen ongeduldigheid bezorgen.<br>
        <br>
        In volume 3 van de <i>Electronic Literature Collection</i> zit het werk van Whitney Trettien<a title="Trettien, W(2013), Gaffe/Stutter, http://collection.eliterature.org/3/work.html?work=gaffe" class="hover-source"><sup>19</sup></a>, zij begon met het idee om het boek <i>Logic of science</i> van filosoof Gilles Deleuze digitaal uit te werken, dit werkte niet zoals ze had bedacht. De stukken van de schrijver waren niet genoeg om het digitaal tot een nieuw werk uit te breiden. Whitney besloot om met de stukken die ze van Deleuze had, te spelen met een combinatie van digitaal en analoog in het werk. Door een analoge laag als een aantekeningen schrift toe te voegen, ontstaat er een interessant spel tussen de linker en rechterhelft van de pagina. Als je voor het eerst op de pagina terecht kom, zie je de combinatie van digitaal en analoog meteen: gescande delen versus bewegende typografie. Whitney: “The result is <i>Gaffe/Stutter</i><a class="popups">4<img src="gaffe.png"/></a>, a website and chapbook that, together, explore the shifting horizon of interpretation that divides reading from writing, process from product, and playful reaction from academic protraction.” 


    </p>
</div>