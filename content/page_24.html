<h2>
      15
</h2>

<div class="titelpagina"><p>2.1 Informatie als een plattegrond</p> </div>
<p><br>
    
    <div class="textinhoud">
    <p>
        stenen, de weg, maar de manier hoe je hier bent gekomen, heb je niet fysiek meegekregen. “Het gevoel van localiseren in een boek of verhaal blijkt belangrijker te zijn dan werd gedacht,” legt Abigail Sellen uit, mede-uitgever van <i>the myth of the paperless office</i>. Anne Mangen gaat vervolgens verder: “het makkelijke systeem waarin je het begin, einde en het constante pad in het midden daarvan kunt zien, zoals in het opnemen van tekst.” Mensen hebben graag zo veel mogelijk controle over een tekst, zo blijkt uit haar onderzoek en uit meerdere vragenlijsten. We markeren graag en schrijven notities aan de zijkant. Zijn deze twee elementen belangrijk voor het ontwikkelen van een digitale ervaring? Of markeren we onbewust met het onderzoeken van een plattegrond waarin we locaties onthouden. In een map waarin we kunnen bewegen en navigeren tussen verschillende lagen kan de lezer zich laten verdwijnen in de tekst.<br>
        <br>
        Wanneer een doorsnee lezer zich verdiept in lectuur, dan verkleint de omgeving zich snel tot het tijdschrift, boek, krant of beeldscherm. De tekst wordt de wereld. De omgeving lost op en daarmee verdwijnen de meeste signalen. Van een bewuste handeling gaat lezen over in onbewust handelen: je wilt iets lezen, begint met ernaar te kijken en zodra de tekst je opneemt, lees je automatisch. Vanzelfsprekend lukt dit het best wanneer je door de inhoud geboeid wordt. Maar ook het object waarop je in eerste instantie je aandacht richt, moet je als lezer aantrekken. De makers van het boek <i>Alles ruikt naar Chocola</i><a title=" Vollmer, S(2011), Alles ruikt naar chocola, Nederland, uitgeverij Podium B.V. https://www.youtube.com/watch?v=3XPgJWo57EI" class="hover-source"><sup>29</sup></a> hebben zich verdiept in het ontwikkelen van een boek dat meer dan alleen een boek is. Het is namelijk een boek dat een ervaring biedt, zodat de lezer in het verhaal gezogen wordt en zich waant in het leven van de hoofdpersoon.<br>
        <br>
        <i>Alles ruikt naar Chocola</i> is een E-book<a class="popups">30<img src="alleschocola.jpg"/></a> dat op twee manieren te lezen is. De normale functie is zoals we een E-book kennen, maar de speciale tweede functie heeft verassingen erin zitten. Met het downloaden van de app krijg je het boek met interactieve links. Door op de links in het boek te klikken, krijg je automatisch een fragment van de zanger of artiest te zien, of een artikel. Zo weet je meteen over wie het gaat zonder het boek af te sluiten en het internet op te gaan. Achterin het boek zit een register met klikbare links naar filmtitels en clips om alles terug te kijken en te lezen. 

    
    </p>
</div>