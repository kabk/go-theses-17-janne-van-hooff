<h2>
      16
</h2>

<div class="titelpagina"><p>2.1 Informatie als een plattegrond</p> </div>
<p><br>
    
    <div class="textinhoud">
    <p>
        In de app heeft het boek een boekenlegger. Door deze naar beneden te trekken kun je meerdere functies instellen zoals het hele boek in audio beluisteren. Zodra je het boek of hoofdstuk afsluit, onthoudt de app waar je bent gebleven. In het kort kun je in audio beluisteren wat de vorige keer is gebeurd. Het doet denken aan het kijken van een serie op Netflix, waarbij je bij het kijken van de volgende aflevering een update krijgt wat er in de voorgaande aflevering is gebeurd. Het helpt om terug in het verhaal te komen als het even geleden is. Je zit er meteen weer in. De boekenlegger bevat naast audio ook de functie om direct vragen te stellen aan de schrijver via social media. Ook hier hoef je de app niet voor af te sluiten.<br>
        <br>
        De app meet ook tijd in de vorm van vergeling van de pagina’s. Naarmate het boek meer is doorgebladerd, en er meer tijd verstreken is, worden de pagina’s geler. Dit kun je er niet meer uitkrijgen en blijft permanent. Je kunt het zien als het digitaal kopiëren van hoe een analoog boek werkt maar je kunt het ook zien als een ervaringsfunctie. Hetzelfde geldt voor het omslaan van de pagina’s. Het boek is gemaakt met het idee van een belevingsboek, waarin alle functies zitten die je maar kan bedenken. Om je echt te wanen in het leven van de hoofdpersoon zijn er <i>Spotify</i> afspeellijsten toegevoegd, zodat je kunt luisteren naar dezelfde nummers. Het boek bevat dus allemaal kleine punten om je in het verhaal dat wordt verteld te zuigen en waardoor je de wereld om je heen even vergeet. Er zijn meer momenten waarop de omgeving oplost en je je in vergetelheid begeeft. Door een meespelende film kun je vergeten dat je te midden van andere bezoekers zit en kijkt naar de beelden die op een doek geprojecteerd worden. Film is een illusie, gemaakt door groot beeld met beweging, kleur en geluid. De acteur neemt je mee in een verhaal met zijn stem en bewegingen, en overtuigt je ervan in een andere wereld te zijn. Hiermee vergeleken zijn letters op papier statisch en is het bijzonder dat lezers zich kunnen laten meeslepen en zichzelf kunnen vergeten. 



    </p>
</div>