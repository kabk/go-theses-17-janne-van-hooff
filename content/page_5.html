
<h2>
     09
</h2>

<div class="titelpagina"><p>1.1 Het multitaskende brein   </p> </div>
<p><br>
    
<div class="textinhoud">
    <p>
     
<div class="textinhoud">
    <p>
        “De krant is een complex product. Om lezers in staat te stellen berichten op belangrijkheid te selecteren, worden meerdere lettergroottes en lettersoorten (ver, mager, cursief) toegepast voor koppen, onderkoppen en inleidingen. Die worden ook gebruikt om nieuws en achtergronden te scheiden of hoofdteksten en bijschriften. Voor koppen worden vaak andere lettertypes toegepast dan voor tekst in kolommen. Naast al deze types en soorten staan er advertenties in een krant met daarin nog veel meer lettertypes, met variaties, waarmee die advertenties zich onderscheiden en aandacht trekken. Er zijn nog meer typografische variabelen. Tekst kan op verschillende manieren gezet zijn, in blokvorm of met een strakke linker kantlijn of teksten zijn op verschillende breedtes gezet Wit speelt een grote rol en zorgt voor onderscheid en rust, of door afwezigheid juist voor drukte. Lijnen werken mee. Kranten doen een fors beroep op de typografische ervaring van lezers. In vergelijking daarmee zijn de meeste boeken eenvoudig ingericht.”<a title=" Unger, G(2006), Terwijl je leest, Nederland, uitgeverij de Buitenkant" class="hover-source"><sup>7</sup></a><br>
        <br>
        Zoals Unger beschrijft is de krant<a class="popups">8<img src="volkskrant.750.jpg"/></a> een uitdaging om te lezen, het formaat, beeldmateriaal maar vooral de structuur van de artikelen kan een lezer gemakkelijk desoriënteren. Ook al wordt de krant in kopjes en secties verdeeld zoals binnenland, sport en mode, geeft de lezer nog geen houvast. Veel lezers navigeren door de krant op content, welke kop spreekt me aan, wat doet de afbeelding met me, elke keer de vraag; wil ik hier meer over lezen?<br>
        <br>
        Digitaal lezen biedt meer mogelijkheden dan alleen geschreven tekst, het wordt gesproken, het wordt uitgebeeld, het weergeven van een tekst kan op vele verschillende manieren. Door technologie te veranderen, veranderen we ook de manier van lezen en het ontvangen van informatie. De manier van het overbrengen van informatie oftewel tekst heeft nu een breed scala aan opties. 

    </p>
</div>
